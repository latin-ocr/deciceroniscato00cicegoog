Pars secunda.

De fontibus Catonis maioris· ⁵

Fontes Catonis maioris adh'uc nondum explorati sunt
accuratius Ea quidem, quae Cic. ex Platone et Xenophonte
sumpsit, omnes fere editoreS, qui librum commentati sunt,
adnotaverunt3 praecipue Reid in editione (Cambridge 1906,
appendix B. p. 177 sqq.) omnia in conspectu posuit et· ea, quae
Platonica exstant in ἐξ 77sqq., paulo diligentius explanavit
G. Schneider (Das Platonische in ἐξ 77. 78 von Cic. Cato maior. Ι
zeitschr. f. Gymn., Bd. 33, 1879, p. 689sqq.). Sed hi loci et
parvam tantum libri particulam continent neque unde prompti¹
sint, dubium est. Sed etiarn van der Ton in dissertatione ea,
quam inscripsit „Cato maior explicatur et e Graecis potissimum
fontibus illustratur“ (annalsacad. Lovanienses vol. 111, 1823),
toto in Cic. scripto explicando versatus non tam fontes excussit
quam e Graecis auctoribus etLatinis locos similes plus minus aptos
ad singula illustranda attulit neque moratus est ullo loco in illa
quaestione, quae est de Aristonis libro in initio dialogi com-
memorato Atqui in fontibus a Cic. adhibitis indagandis maxime
interest vestigia perquirere illius philosophi. Quam rem primus
inter ‚viros doctOS, qui cum Aristonis Tithonus iam non ex-
staret. quicquam certi erui posse desperaverant, Hense adiit in
Teletis reliquiarum editione (proleg. ed. I. p. XCVIquq.; ed 11,
p. CXIVsqq.). Paragraphum 3, ubi Aristonis memoria inicitur,
non sine acumine interpretatus ad illum philosophum omnia,
quae in libro Tulliano fluxerint ex imitatione Bionis, reducenda
esse contendit. Quae suspicio probata est Susemihlio (Gesch.
d. alexandr. Lit. I, p. 151 adn. 790) et Gieseckio (Ariston von
Chius. Jahrb. f. klass. Philol. Bd. 145, 1892, p. 2068qq.), cum
Heinze (Ariston von Chius bei Plutarch. Rhein. MuS. Bd. 455
1890, p. 515 adn. 4) locos ab Hensio comparatos non tam
similes esse putarit, ut illius rationi confidat. Neque vero
Hense hanc quaestionem plane expedivit, ut quae cum proposito
non cohaeserit. Itaque non mireriS, quod uter Aristonum sit
intellegenduS, Stoicus an Peripateticus philosophuS‚ non per-

4*

