-10—

vir Romanus et locutus est et scripsit revera, disserentem inducit,
sed suum ipsius morem dicendi in eum defert3 qua de re iam
Moore l. c. in introduct. ξ 21 recte iudicavit. Id praecipue
perspicuum est ex initio 1. 11 Tuscul. Disput. (ξ 20): „postquam
adamavi hanc quasi senilem declamationem (of.1.1,§7), studiose
equidem utor nostris poetis; sed sicubi illi defecerunt, verto
ipse multa de Graecis, ne quo ornamento in hoc genere
disputationis careret oratio“. Nempe totum per Catonem loci
poetarum Romanorum afferuntur (versus Ennii in ἕξ 10. 14. 16.
50, 10; 73, Naevii in §Q Caecilii in ἐξ 24. 25. 36), quae con-
suetudo certe longe a Porcii moribus abhorret (cf. Moore l. c.
§20)‚ quamquam non usque eo processit Cic.‚ ut Graecorum
versus poetarum⁵ illi tribuat (in §73 Solonis elogium in Tuscul.
Disput. I, ξ 117 translatum non vertit ad verbum). Neque vero
id dissimulavit Cic.‚ cum· in fine §3 dicat „iam enim ipsius
Catonis sermo explicabit nostram omnem de senectute
sententiam“. Suum ipsius igitur non solum morem dicendi,
sed etiam sententias in Catonem defert: tertium hoc propo-
situm in componendo libro habuit. Hoc autem consilio coactus
est, ut Catonem multa loquentem fingeret, quae ab indole illius
Graecorum inimicissimi plane abhorrerent, praecipue locos
Platonis et Xenophontis (ἕξ 78. 59. 79s81) et ea, quae in ξ 77·
Catonem „ratione ac disputatione impulsun1“ philosophantem
de immortalitate animae fingit. Hac de re Moore in introduct.
cap. ΠΙ „the ideal Cato“ optime disputavit (cf. ea, quae ad
singulas ἐξ ubique adnotat). Recte idem vir doctus attulit
Tullium ·hac in re secutum esse Xenophontis Cyrupaediam, in
qua „Cyrus ille a Xenophonte non ad historiae fidem scriptuS‚
sed ad effigiem iusti imperii“ (ep. ad Qu. fr. I, ll, 23) eodem
modo atque Cato non „ad historiae fidem, sed ad effigiem
Cic. ipsius scriptus'·‘ θεῖς neque enim neglegendum est illo
ex scripto locum in Catone verti (ξ 79. cf. etiam ad ξ 59 init.
verba sequentia huius epistulae „quos quidem libros (Xeno-
phontis) non sine causa noster ille Africanus de manibus ponere
non solebat“). Attamen Cic. illud vitium ne sibi quis crimini
det, ipse excusat duobus locis, quibus Catonem senem litteris
Graecis studuisse monet (ξ 3; 26, cf. 38)1). Altero loco (§.26)
Catoni ipsi verba tribuit „litteras Graecas didici —- ut ea ipsa
mihi nota essent, quibus me nunc exemplis uti videtis“, ut

 

ι) Similiter in „Academicis“ Catulum et Lucullum de rebus acutis ab
illis alienis disputantes fecit atque tantopere contra historiae fidem, ut hunc
dialog-um commutare vellet, id quod ex epistula ad. Att. (XVI,· 19, 5). data
cognovimus. Cf. etiam quae ad. Att. (X1V, 16, 3) de personis libri „de
oratore“ scribit.

 

